{
    "dynasty": "唐",
    "author": "李宏皋",
    "poems": [
        {
            "title": "铜柱辞",
            "content": "招灵铸柱垂英烈，手执干戈征百越。诞今铸柱庇黔黎，指画风雷开五溪。五溪之险不足恃，我旅争登若平地。五溪之众不足平，我师轻蹑如春冰。溪人畏威思纳质，弃污归明求立誓。誓山川兮告鬼神，保子孙兮千万春。",
            "comment": ""
        },
        {
            "title": "题桃源",
            "content": "山翠参差水渺茫，秦人昔在楚封疆。当时避世乾坤窄，此地安家日月长。草色几经坛杏老。岩花犹带涧桃香。他年倘遂平生志，来著霞衣侍玉皇。",
            "comment": ""
        }
    ]
}