{
    "dynasty": "唐",
    "author": "李叔卿",
    "poems": [
        {
            "title": "芳树",
            "content": "春看玫瑰树，西邻即宋家。门深重暗叶，墙近度飞花。影拂桃阴浅，香传李径斜。靓妆愁日暮，流涕向窗纱。",
            "comment": ""
        },
        {
            "title": "江南曲",
            "content": "湖上女，江南花，无双越女春浣纱。风似箭，月如弦，少年吴儿晓进船。郗家子弟谢家郎，乌巾白袷紫香囊。菱歌思欲绝，楚舞断人肠。歌舞未终涕双陨，旧宫坡阤才嶙隐。西山暮雨过江来，北渚春云沿海尽。渡口水流缓，妾归宵剩迟。含情为君再理曲，月华照出澄江时。",
            "comment": ""
        }
    ]
}